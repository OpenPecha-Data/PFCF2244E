[dauṣ]prajñyamalasaṃkleśena |

aśuśrūṣāsaṃkleśena |

vicikitsāmalasaṃkleśena |

anadhimuktimalasaṃkleśena

agauravamalasaṃkleśena ca daśamena |

ebhir gṛhapate daśabhiḥ saṃkleśaiḥ saṃkliṣṭaṃ lokasanniveśaṃ drṣṭvāsaṃkliṣṭām anuttarāṃ samyaksaṃbodhiṃ
prāpsyāmīti

śraddhayā agārād anagārikāṃ pravrajitaḥ ||

iyam atra dharmatā tatredam ucyate ||

yad bhūyasā ayaṃ loko daśasaṃkleśapīḍitaḥ |saṃkliṣṭasaṃskṛtābhirato nodvijanti kadā cana ||

mātsaryamalasaṃkliṣṭāḥ sarvabālapṛthagjanāḥ |samādiyāmi śikṣāya cchidracārī asaṃyatāḥ ||

kṣāntīye vimukhā bālāḥ kusīdā hīnavīryakāḥ |anavasthitacittāś ca duḥprajñā jaḍamomuhāḥ ||

mātāpitṛṣu jyeṣṭheṣu guruśuśrūṣavarjitāḥ |dṛṣṭvāna lokapradyotaṃ buddhe kāṃkṣanti durmatī ||

pratikṣipanti saddharmaṃ gambhīraṃ jinabhāṣitam* |tamaskandhena onaddhā āryaskandhe agauravāḥ
||

imān saṃkleśaṃ paśyitvā na ratiḥ saṃskṛte kvacit* <|>asaṃskṛtām asaṃkliṣṭāṃ prāpuṇiṣyāmi nirvṛtiṃ
||

