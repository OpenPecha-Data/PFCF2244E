punar aparaṃ gṛhapate saṃyuktaṃ batemaṃ lokasanniveśaṃ jñātvā yad idaṃ mithyāmātsaryasaṃyojanena
paryavanaddham imaṃ gṛhapate lokasanniveśaṃ dṛṣṭvā yad idam avidyāpaṭalena |praskannaṃ
batemaṃ gṛhapate lokasanniveśaṃ dṛṣṭvā yad idaṃ mohaparikhayā 'uhyamānaṃ batemaṃ gṛhapate
lokasanniveśāṃ dṛṣṭvā yad idaṃ kā(5)maughena 'marmaviddhaṃ batemaṃ gṛhapate lokasanniveśaṃ
dṛṣṭvā yad idaṃ icchāśalyena 'saṃdhukṣitaṃ batemaṃ gṛhapate lokasanniveśaṃ dṛṣṭvā yad idaṃ
krodhopanāhadhūmena |ādīptaṃ batemaṃ gṛhapate lokasanniveśaṃ dṛśṭvā yad idaṃ rāgāgninā
|saṃcchannaṃ batemaṃ gṛhapate loka sanniveśaṃ dṛṣṭvā yad idaṃ doṣa(6)viṣeṇa |āvṛtaṃ batemaṃ
gṛhapate lokasanniveśaṃ dṛṣṭvā yad idaṃ nivaraṇakaṇṭakena |vīryāvasannam imaṃ gṛhapate
lokasanniveśaṃ dṛṣṭvā yad idaṃ sansārāṭavīkāntāreṇa |ebhir gṛhapate daśabhiḥ (img. 3, fol.
5; 5b1 ; D 262a2)paryavanāhaiḥ paryavanaddhaṃ lokasanniveśaṃ dṛṣṭvā śraddhayā ’gārād anagārikāṃ
pravrajitaḥ ||

atha khalu bhagavān imam evārthaṃ bhūyasyā mātrayā sandarśayamānas tasyāṃ velāyām imā gāthā
abhāṣata ||

