atha khalu punas tasyāṃ velāyām ime gāthe abhāṣata ||

saṃsārapaṃjare ruddhān sarvabālapṛthagjanān* |jātyā upadrutān dṛṣṭvā jarāvyādhiprapīḍitān ||

śokanti paridevanti maraṇasya vaśaṃgatān |niṣkrāntas trāyaṇārthāya mociṣye bhavapaṃjarāt* ||

vidviṣṭaṃ batedaṃ gṛhapate lokasanniveśaṃ dṛṣṭvā anyonyapratighātakaṃ daśabhir āghātavastubhiḥ

katamair daśabhir yad idaṃ |

ātmano me ’narthaḥ kṛta utpadyate cetasa āghātaḥ

anarthaṃ karoty utpadyate cetasa āghātaḥ |

anarthaṃ kariṣyaty utpadyate cetasa āghātaḥ

priyasya me ’narthaḥ kṛta utpadyate cetasa āghātaḥ |

priyasya me ’narthaṃ karoty utpadyate cetasa āghātaḥ |

priyasya me anarthaṃ kariṣyaty utpadyate cetasa āghātaḥ |

apriyasya me ’rthaḥ kṛta utpadyate cetasa āghātaḥ |

apriyasya me ’rthaṃ karoty utpadyate cetasa āghātaḥ

apriyasya me arthaṃ kariṣyaty utpadyate cetasa āghātaḥ |

anarthapradoṣenaiva daśamena

ebhir gṛhapate daśabhir āghātavastubhiḥ sarvā āghātavigatā anuttarāṃ samyaksaṃbodhiṃ prāpsyāmīti
śraddhayā agārād anagārikāṃ pravrajitaḥ ||

atha khalu bhagavān imam evārthaṃ prarūpayaṃs tasyāṃ velāyām imā gāthā abhāṣata ||

vidviṣṭā bata me satvā anyam anye parasparaṃ 'prāptā āghātānāṃ sarve daśa āghātavastubhiḥ ||

mama samajñātīnām anarthaḥ kṛtaḥ kariṣyati 'karoti ca {'} anarthāni āghātas tasya jāyate ||

ye ca mama amitrāṇi teṣām arthaḥ prakurvvati 'kṛtaṃ kariṣyate caiva āghātas tasya jāyate ||

anarthadoṣo daśama āghāto yena vardhate 'taṃ ca dṛṣṭvā pravrajīta āghātena anarthikaḥ ||

nānādṛṣṭikṛtaṃ kudṛṣṭigahanapraskannaṃ batemaṃ | gṛhapate lokasanniveśaṃ dṛṣṭvā daśabhir dṛṣṭikṛtakuḍṛṣṭigahanaiḥ
|

katamair daśabhir yad idam ātmadṛṣṭigatakudṛṣṭigahanena '

satvadṛṣṭigatakudṛṣṭigahanena

jīvadṛṣṭigatakudṛṣṭigahanena '

pudgaladṛṣṭigatakudṛṣṭigahanena '

ucchedadṛṣṭigatakudṛṣṭigahanena |

śāśvatadṛṣṭigatakudṛṣṭigahanena '

akriyādṛṣṭigatakudṛṣṭigahanena '

ahetudṛṣṭigatakudṛṣṭigahanena |

viṣamahetudṛṣṭigatakudṛṣṭigahanena '

mithyādṛṣṭi[gata]kudṛṣṭigahanena daśamena '

