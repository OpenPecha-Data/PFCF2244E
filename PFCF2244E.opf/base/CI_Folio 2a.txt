aśrauṣīd bhadrapālo gṛhapatiḥ śramaṇo gautamaḥ śākyakulān niṣkramya pravrajitaḥ magadheṣu janapadeṣu
cārikāṃ caran mahatā bhikṣusaṃghena sārddham ardhdhatrayodaśabhir bhikṣuśatai rājagṛhaṃ
mahānagaram anuprāptaḥ ' sa iha rājagṛhe mahānagare viharati | gṛddhrakūṭe parvate
| tasya khalu punaḥ śramaṇasya gautamasyāyam evaṃrūpa udāraḥ kalyāṇakīrttiśabdaśloko abhyudgataḥ
|iti hi sa bhagavāṃs tathāgato ’rhan samyaksaṃbuddho vidyācaraṇasampannaḥ sugato lokavid
anuttaraḥ puruṣadamyasārathiḥ śāstā devamanuṣyāṇāṃ buddho bhagavān*saddharmaṃ deśayaty
ādau kalyāṇaṃ madhye kalyāṇaṃ paryavasāne kalyāṇaṃ svarthaṃ suvyaṃjanaṃ kevalaṃ paripūrṇaṃ
pariśuddhaṃ paryavadātaṃ brahmacaryaṃ saṃprakāśayati |

tasyaitad abhavad yan nūnam ahaṃ taṃ śramaṇaṃ gautamaṃ darśanāyopasaṅkrameyaṃsādhu khalu punas
tathārūpāṇān tathāgatānām arhatāṃ samyaksaṃbuddhānāṃ darśanaṃ bhavati |atha khalu bhadrapālaḥ
śreṣṭhī gṛhapatiḥ paṃcamātrair gṛhapatiśataiḥ sārdhaṃ rājagṛhān mahānagarān niryayau
bhagavato darśanāya '

bhagavāṃś ca pūrvāhnakālasamaye ' nivāsya pātracīvaram ādāya bhikṣusaṅghapuraskṛtaḥ prāsādikeneryāpathena
prāsādikenātikramapratikrameṇa ' prāsādikenāvalokitavyavalokitena ' prāsādikena
saṃmiṃjitaprasāritena ' saṃghāṭīpātracīvarakāraṇena ' samantaprāsādikatamo rājagṛhaṃ mahānagaraṃ
piṇḍāya prāvikṣa[t* |]a[drā]kṣīd bhadrapālaḥ śreṣṭhī gṛhapatis tāni ca paṃcamātrāṇi
gṛhapatiśatāni ' bhagavantaṃ dūrata evāgacchantaṃ prāsādikaṃ prasadanīyaṃ śāntendriyaṃ
śāntamānasam uttamadamaśamathaprāptaṃ 'guptan nāgaṃ jitendriyaṃhradam ivācchaṃ viprasannam
anāvilaṃanekadeva(MS:śa)mahitam anekayakṣamahitam anekamanuṣyamahitaṃsuvarṇavarṇena kāyena
' dvātriṅśatā mahāpuruṣalakṣaṇaiḥ samanvāgatam aśītyānuvyaṃjanaiḥ samalaṃkṛtaṃmahāpuṣpavarṣaiḥ
pravarṣadbhir mahāpuṣpaughena pravarṣatā ' koṭīśatasahasrapatreṣu saptaratnamayeṣu
padmeṣu pādau nikṣipantamanekaśatasahasriṇā_īryāpathena dūrata evāgacchantaṃ dṛṣtvā [ca
bhagava]to ’ntike cittaṃ prasādayām āsuḥ |te prasannacittā yena bhagavāṃs tenopasaṃkrāmann
upasaṃkramya bhagavataḥ pādau śirobhir abhivandhyabhagavataḥ purata ekānte tasthuḥ |ekānte
sthito bhadrapālo gṛhapatis tāni ca paṃcamātrāṇi gṛhapatiśatāni bhagavantam etad avocat*
|

