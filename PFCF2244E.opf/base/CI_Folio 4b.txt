loke mātsaryadoṣeṇa āgāḍho bhoti ā(MS:a)grāhaḥ |parigrahāta ārakṣā saṃbhavāti nirantarā ||

ārakṣāhetukā bālā daṇḍaśastranipātanāḥ |karoti sarvapāpāni tato duḥkhaṃ vivarddhate ||

tṛṣṇānidānaṃ paśyitvā sarvaduḥkhāna saṃbhavaḥ |amūlām apratiṣṭhānaṃ bodhiṃ budhyiṣu uttamāṃ
||

punar aparaṃ gṛhapate mithyātvaniyataṃ batemaṃ lokasanniveśaṃ dṛṣṭvā daśabhir mithyātvair dharmmaiḥ

katamair daśabhir

yad idaṃ | mithyādṛṣṭyā '

mithyāsaṃkalpena

mithyāvācā

mithyākarmāntena

mithyā’jīvena

mithyāvyāyāmena '

mithyāsmṛtyā '

mithyāsamādhinā '

mithyāvimuktyā '

mithyājñānena ca daśamena ||

ebhir gṛhapate daśabhir mithyātvair niyataṃ lokasanniveśaṃ dṛṣṭvā '

sarvamithyātvasamatikramāyā’nuttarā{yā}ṃ samyaksaṃbodhim abhisaṃbhotsyāmīti

śraddhayā āgārād anagārikāṃ pravrajitaḥ ||

atha khalu bhagavān imam evārthaṃ bhūyasyā mātrayā saṃdarśayamānas tasyāṃ velāyām imā gāthā
abhāṣata ||

ye mithyādṛṣṭipālīnā mithyāsaṃkalpagocarāḥ 'mithyāvācaṃ prabhāṣaṃte mithyākarmāntacāriṇaḥ ||

mithyājīvā mithyāvyāyāmā mithyāsmṛtisamāhitāḥ 'mithyāvimuktisaṃpannā mithyājñānaparāyaṇāḥ ||

mithyātvaniyato rāśir yatra bālāḥ pratiṣṭhitāḥ <'>samyaktvatāyāṃ sthāpiṣye tasmāt pravrajito
hy ahaṃ ||

punar aparaṃ gṛhapate kumārgāvarūḍhaṃ batemaṃ lokasanniveśaṃ dṛṣṭvā yadbhūyasā ’pāyanimnam apāyapravaṇam(MS.
śravaṇa; tib. bab pa) apāyaprāgbhāraṃ daśabhir akuśalaiḥ karmapathair

adhyārūḍham imaṃ bhūyastvenāpāyanimnam apāyapravaṇa1 m apāyaprāgbhāraṃ lokasanniveśaṃ dṛṣṭvā

sarvakumārgasamatikramāyā ’nuttarāṃ samyaksaṃbodhim abhisaṃbhotsyamīti

śraddhayā āgārād anagārikāṃ pravrajitaḥ ||

atha khalu bhagavān imam evārthaṃ bhūyasyā mātrayā prarūpayaṃs tasyāṃ velāyām imā gāthā abhāṣata
||

prāṇātipātinaḥ satvāḥ paradravyāpahāriṇaḥ 'kāmamithyāsamācārā gacchanti narakaṃ laghu ||

vibhedakāś ca pāruṣyamṛṣāvādi2 asaṃyatāḥ |sandhi3 pralāpino bālā moṣabaddhāḥ pṛtagjanāḥ ||

abhidhyā parabhogeṣu vyāpādabahulāpi ca 'dṛṣṭīvipannā bahavo narā durgatigāminaḥ ||

kāyena trividhaṃ pāpaṃ vācayā ca caturvidhaṃ |manasā trividhaṃ pāpaṃ kurvvate pāpakāriṇaḥ ||

pāpaṃ karma karitvāna yena gacchanti durgatim* |niṣkrāntas trāyaṇārthāya yan na gaccheya durgatiṃ
||

punar aparaṃ gṛhapate kleśopakleśasaṃkleśamalopagataṃ batemaṃ lokasanniveśaṃ dṛṣṭvā daśabhiḥ
saṃkleśaiḥ

katamair daśabhir

yad idaṃ mātsaryamalasaṃkleśena |

dauḥśīlyamalasaṃkleśena |

vyāpādamalasaṃkleśena |

kausīdyamalasaṃkleśena '

vyākṣepamalasaṃkleśena |

