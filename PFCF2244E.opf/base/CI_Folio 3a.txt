yathā mayā pūrvvaśruto jinasya lakṣmīś ca kīrttiś ca yaśaś ca rūpaṃ |tad uttarī paśyāmi 1 bhāsamānaṃ
śriyānvitaṃ yādṛśu svarṇabimbaṃ ||prāsādikaṃ rūpan tu darśanīyaṃ suvarṇavarṇena samucchrayeṇa
|virājase bhikṣugaṇasya madhye nakṣatramadhye iva keturājaḥ ||pūrvan na paśyāmi
narottamasya paśyāmi abhyudgatamerukalpaṃ |uṣṇīṣamūrdhe yathādevacchatraṃ samantapariṇamita
ānupūrvvaṃ ||śīrṣe mṛdusnigdhaśiroruhāṇi yathendranīlāṃjanavarṇatulyāḥ |paśyāmi morasya
yathaiva grīvā pradakṣiṇāvarttasukomalāni ||samaṃ lalāṭaṃ vadatām varasya indrāyudhatulya
tavā bhramūrttiḥ |bhrūmadhyi ūrṇā virajā vibhāti prabhāsvarā tārakarājatulyā ||netrā tava
prītikarā sunetra janasya kāntipriyadarśanāni |tṛptin na gacchāmy ahu prekṣamāṇo viśuddhanetraṃ
praṇato smi nāthaṃ ||paśyāmi nāsāṃ puruṣottasya samānupūrvyā yatha svarṇaśṛṅgaṃ |oṣṭhaṃ
ca bimbaṃ yatha vidrumo vā viśuddhaśuddhaṃ maṇiratnatulyaṃ ||dantāḥ prabhāsanti prapāṇḍurāṇi
mṛṇālagokṣīrabalākatulyāḥdṛḍhā acchidrāḥ sahitāḥ suśuddhā bhrājanti dantā damathe
ratasya ||dantānudantāntarasupragūḍhā daṃṣṭrā jinasyo virajā vibhānti |hansāvalīmadhyagatā
viśuddhāḥ śuklāḥ suśuklā iva hansarājāḥ ||viśuddharaktotpalatāmravarṇā bālārkaraktā maṇiśuddhavarṇā
|tanuḥ prabhūtā ’vihatā viśālā cchādeti vaktraṃ sugatasya jihvā ||na co mayā
kaści śruto va dṛṣṭo sabrahmaloke api devamānuṣe |karṇā sujātā yatha gautamasya siṃhāhanū
siṃhaviśāradaś ca ||paśyāmi kaṇṭhā sugatānubhāvād rasāhāriṇī śuddhaprabhāsvarā{ṇi} |ṛjumadhyagāś
ca kūṭilāpanītā rasārasāgrā naradevadeva ||suvṛttaskandho si ciḍāntarānsaḥ saptocchado
viśrutasarvvaloke |lakṣmyāgratejena narendragarbha ravir yathā bhāsati śailamūrdhni ||dvāv
utsadau pādatale ’bhijātau dvau hastajātau dvaya ansajātau |ekotsado pṛṣṭhatu grīvam
ekaḥ prapūraṇī śuddhaprabhāsvarā śubhā ||pralaṃbabāhur bhagavāṃ hi gautamo yathaiva nāgādhipatisya
śuṇḍā |anonamanthā ubhaye karebhiḥ spṛśesi jānūni ubhe karebhiḥ ||siṃho va pūrvārdhapravṛddhakāyo
nyagrodhaparimaṇḍalatulyakāyaḥnārāyaṇaḥ saṃhatanaḥ śarīro mahābalaḥ kṣāntibalair
upetaḥ ||urddhvāṅgaromāṇi pradakṣiṇāni ekaikajātāni sukomalāni |rajena dhūmena [vā]
nopaliptā jaleruhaṃ paṅkajalair yatheva ||suguptakośaṃ kila vastiguhyaṃ yathaiva dāntasya
hayottamasya |suvarttitoru śaragarbhatulyā jaṃghā tavaḥ saṃsthita-ānupūrvvam* ||utsaṅgapādāyatapādapārṣṇir
jālāvanaddhau tava hastapādau |dīrghāṃguliś co samaviṅśadaṅgulis tāmranakhāḥ
puṣpanakhāṅguliś ca ||adhaḥkrame te varacakralakṣaṇā sahasram ākāraprabhāsvarāṇi |na
gulphāṅgulenādhvani pātayāsi na co mahīn nikṣipase kramāṇi ||susaṃspṛśaṃto [ca]turaṅgulena
' vasundharāṃ gacchasi lokajyeṣṭha |padmāś ca ratnāmaya saṃbhavanti yatra kramān nikṣipase
tvam adbhutaṃ ||anuddhatā vāraṇadhīravikramā śārdūladevendragatiḥ parākramā |gatis tavā
vīra yathā na kasyacit salīlagāmī vrajase acchaṃbhiḥ ||divyāni puṣpāṇi pravarṣayanti saṃgītiśabdan
tada antarīkṣe |amanuṣyā pūjāṃ bhavataḥ karonti ime dṛśā adbhutaprātihāryāḥ ||rūpaṃ
tavā vaiśrava(MS: ma; tib. rnam thos bu)ṇātirekaṃ tejo na ādityaśatair viśiṣya[te |sa]brahmakaṃ
loku sadevamānuṣaṃ samaṃ bhavaṃ nāsti kutottari syāt* ||tasyo mamā saṃśayitaṃ bhavāti
paśyitva me uttariprātihāryaṃ |katamān guṇān uttari paśyamānopamantrikaḥ pravrajito
narendraḥ ||atha khalu bhagavān bhadrapālaṃ śreṣṭhinaṃ gṛhapatim etad avocat* |upadrutaṃ batedaṃ
gṛhapate lokasanniveśaṃ dṛṣṭvā daśabhir upadravaiḥkatamair daśabhiryad idaṃ jātyupadraveṇa
|

jaropadraveṇa |

vyādhyupadraveṇa |

maraṇopadraveṇa |

śokopadraveṇa |

paridevopadraveṇa |

duḥkhopadraveṇa |

daurmanasyopadraveṇa |

upāyāsopadraveṇa |

saṃsāropadraveṇaiva daśamena

ebhir gṛhapate daśabhir upadrutaṃ lokasanniveśaṃ dṛṣṭvā anuttarāṃ samyaksaṃbodhiṃ lapsyāmīti
śraddhayā ’gārād anagārikāṃ pravrajitaḥ ||

